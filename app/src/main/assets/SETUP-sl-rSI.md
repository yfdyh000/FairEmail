# Pomoč za nastavitev

Nastavitev FairEmaila je dokaj enostavna. Dodati boste morali vsaj en račun za prejemanje e-pošte in vsaj eno identiteto, če želite pošiljati e-pošto. Hitra nastavitev bo dodala račun in identiteto v enem koraku za vse glavne ponudnike.

## Zahteve

Za nastavitev računov in identitet je zahtevana internetna povezava.

## Hitra nastavitev

Izberite ustreznega ponudnika ali *Drugega ponudnika*, vnesite svoje ime, e-poštni naslov in geslo in se dotaknite *Preveri*.

To bo delovalo za večino e-poštnh ponudnikov.

Če hitra nastavitev ne deluje, boste morali račun in identiteto ročno nastaviti. Glejte spodaj za navodila.

## Nastavite račun - za prejemanje pošte

Za dodajanje računa se dotaknite *Ročna naszavitev in več možnosti*, nato *Računi* in nato na dnu gumba 'plus' in izberite IMAP (ali POP3). S seznama izberite ponudnika, vnesite uporabniško ime, ki je običajno vaše e-poštni naslov, in vnesite geslo. Dotaknite se *Preveri*, da FairEmailu omogočite povezavo z e-poštnim strežnikom in pridobitev seznama sistemskih map. Po pregledu izbire sistemskih map lahko račun dodate tako, da se dotaknete *Shrani*.

Če vaš ponudnik ni na seznamu ponudnikov, izberite *Po meri*. Vnesite ime domene, na primer *gmail.com*, in se dotaknite *Dobi nastavitve*. Če vaš ponudnik podpira [samodejno odkrivanje](https://tools.ietf.org/html/rfc6186), bo FairEmail izpolnil ime gostitelja in število vrat. V nasprotnem primeru si za pravilno ime gostitelja IMAP, število vrat in protokol šifriranja (SSL/TLS ali STARTTLS) oglejte navodila za nastavitev pri vašem ponudniku. Za več o tem glejte [tukaj](https://github.com/M66B/FairEmail/blob/master/FAQ.md#authorizing-accounts).

## Nastavite identiteto - za pošiljanje e-pošte

Podobno se za dodajanja identitete dotaknite *Ročna nastavitev in več možnosti*, nato *Identitete* in nato na dnu gumba 'plus'. Vnesite ime, ki ga želite prikazati v polju za pošiljatelja in izberite povezan račun. Dotaknite se *Shrani*, da dodate identiteto.

Če ste račun ročno nastavili, boste verjetno morali ročno nastaviti tudi identiteto. Vnesite ime domene, na primer *gmail.com*, in se dotaknite *Dobi nastavitve*. Če vaš ponudnik podpira [samodejno odkrivanje](https://tools.ietf.org/html/rfc6186), bo FairEmail izpolnil ime gostitelja in število vrat. V nasprotnem primeru si za pravilno ime gostitelja SMTP, število vrat in protokol šifriranja (SSL/TLS ali STARTTLS) oglejte navodila za nastavitev pri vašem ponudniku.

Glejte [ta pogosta vprašanja](https://github.com/M66B/FairEmail/blob/master/FAQ.md#FAQ9) za informacije o uporabi vzdevkov.

## Odobrite dovoljenja - za dostop do podatkov o stikih

Če želite iskati e-poštne naslove, prikazati slike stikov itd., boste morali FairEmailu odobriti dovoljenje za branje podatkov o stikih. Dotaknite se *Odobri* in izberite *Dovoli*.

## Nastavite optimizacijo baterije - za neprekinjeno prejemanje e-pošte

V novejših različicah bo Android programe preklopil v spanje, kadar je zaslon za nekaj časa izklopljen, da zmanjša porabo energije. Če želite nova sporočila prejemati brez zakasnitev, onemogočite optimizacijo baterije za FairEmail. Dotaknite se *Upravljaj* in sledite navodilom.

## Vprašanja ali težave

Če imate vprašanje ali težavo, za pomoč glejte [tukaj](https://github.com/M66B/FairEmail/blob/master/FAQ.md).