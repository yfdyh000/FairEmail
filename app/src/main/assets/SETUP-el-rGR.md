# Βοήθεια για τη ρύθμιση

Η ρύθμιση του FairEmail είναι αρκετά απλή. Θα χρειαστεί να προσθέσετε τουλάχιστον έναν λογαριασμό για να λαμβάνετε μηνύματα και τουλάχιστον μία ταυτότητα χρήστη εάν θέλετε να στέλνετε μηνύματα. Ο γρήγορος οδηγός ρύθμισης θα προσθέσει, δια μιας, έναν λογαριασμό και μία ταυτότητα χρήστη, για τους περισσότερους κύριους παρόχους.

## Απαιτήσεις

Απαιτείται σύνδεση στο internet για να ρυθμιστούν νέοι λογαριασμοί και ταυτότητες χρήστη.

## Γρήγορη ρύθμιση

Επιλέξτε απλώς τον κατάλληλο πάροχο ή *Άλλος πάροχος* και εισαγάγετε το όνομα, τη διεύθυνση ηλ. ταχυδρομείου και τον κωδικό πρόσβασης, και πατήστε *Έλεγχος*.

Αυτό θα λειτουργήσει για τους περισσότερους παρόχους ηλ. ταχυδρομείου.

Εάν η γρήγορη ρύθμιση δεν λειτουργήσει, θα χρειαστεί να ρυθμίσετε έναν λογαριασμό και μία ταυτότητα χρήστη χειροκίνητα. Δείτε παρακάτω για οδηγίες.

## Ρύθμιση λογαριασμού - για να λαμβάνετε μέιλ

Για να προσθέσετε ένα λογαριασμό, πατήστε *Χειροκίνητη ρύθμιση και περισσότερες επιλογές*, πατήστε *Λογαριασμοί* και πατήστε το κουμπί 'συν' στο κάτω μέρος και επιλέξτε IMAP (ή POP3). Επιλέξτε έναν πάροχο από τη λίστα, εισαγάγετε το όνομα χρήστη, το οποίο είναι συνήθως η διεύθυνση του μέιλ σας, και εισαγάγετε τον κωδικό σας. Πατήστε *Έλεγχος* για να επιτρέψετε στο FairEmail να συνδεθεί στο διακομιστή ηλ. ταχυδρομείου και να ανασύρει μία λίστα φακέλων συστήματος. Αφού ελέγξετε την επιλογή φακέλων συστήματος, μπορείτε να προσθέσετε τον λογαριασμό, πατώντας *Αποθήκευση*.

Εάν ο πάροχός σας δεν βρίσκεται στη λίστα παρόχων, υπάρχουν χιλιάδες πάροχοι, επιλέξτε *Προσαρμοσμένο*. Εισαγάγετε το όνομα τομέα, για παράδειγμα, *gmail.com* και πατήστε *Λήψη ρυθμίσεων*. Αν ο πάροχός σας υποστηρίζει [αυτόματη ανακάλυψη](https://tools.ietf.org/html/rfc6186), το FairEmail θα συμπληρώσει το όνομα εξυπηρετητή και τον αριθμό θύρας, διαφορετικά, συμβουλευτείτε τις οδηγίες ρύθμισης του παρόχου σας σχετικά με το σωστό όνομα εξυπηρετητή IMAP, τον αριθμό θύρας και το πρωτόκολλο κρυπτογράφησης (SSL/TLS ή STARTTLS). Για περισσότερες σχετικές πληροφορίες, παρακαλώ, δείτε [εδώ](https://github.com/M66B/FairEmail/blob/master/FAQ.md#authorizing-accounts).

## Ρύθμιση ταυτότητας - για αποστολή μέιλ

Ομοίως, για να προσθέσετε μία ταυτότητα, πατήστε *Χειροκίνητη ρύθμιση και περισσότερες επιλογές*, πατήστε *Ταυτότητες* και πατήστε το κουμπί 'συν' στο κάτω μέρος. Εισαγάγετε το όνομα που θέλετε να εμφανίζεται στο πεδίο: "Από:" των μηνυμάτων που αποστέλλετε, και επιλέξτε έναν συνδεδεμένο λογαριασμό. Πατήστε *Αποθήκευση* για να προσθέσετε μία ταυτότητα.

Αν είχατε ρυθμίσει τον λογαριασμό χειροκίνητα, είναι πιθανόν ότι θα χρειαστείτε να ρυθμίσετε και την ταυτότητα χειροκίνητα επίσης. Εισαγάγετε το όνομα τομέα, για παράδειγμα, *gmail.com* και πατήστε *Λήψη ρυθμίσεων*. Αν ο πάροχός σας υποστηρίζει [αυτόματη ανακάλυψη](https://tools.ietf.org/html/rfc6186), το FairEmail θα συμπληρώσει το όνομα εξυπηρετητή και τον αριθμό θύρας, διαφορετικά, συμβουλευτείτε τις οδηγίες ρύθμισης του παρόχου σας σχετικά με το σωστό όνομα εξυπηρετητή SMTP, τον αριθμό θύρας και το πρωτόκολλο κρυπτογράφησης (SSL/TLS ή STARTTLS).

Δείτε [αυτό το FAQ](https://github.com/M66B/FairEmail/blob/master/FAQ.md#FAQ9) σχετικά με τη χρήση ψευδωνύμων.

## Παραχώρηση αδειών - για πρόσβαση στις πληροφορίες επαφών

Αν θέλετε να αναζητείτε διευθύνσεις ηλ. ταχυδρομείου, να βλέπετε τις φωτογραφίες επαφών κλπ., θα χρειαστείτε να παραχωρήσετε στο FairEmail την άδεια να διαβάζει τις πληροφορίες επαφών. Απλώς πατήστε *Παραχώρηση αδειών* και επιλέξτε *Να επιτρέπεται*.

## Ρύθμιση βελτιστοποίησης μπαταρίας - για να λαμβάνετε μηνύματα ηλ. ταχυδρομείου χωρίς καθυστερήσεις

Σε πρόσφατες εκδόσεις Android, το Android βάζει τις εφαρμογές σε αναστολή λειτουργίας όταν η οθόνη είναι σβησμένη για κάποιο διάστημα, προκειμένου να μειωθεί η χρήση μπαταρίας. Αν θέλετε να λαμβάνετε νέα μηνύματα χωρίς καθυστερήσεις, θα ήταν καλό να απενεργοποιήσετε τη βελτιστοποίηση μπαταρίας για το FairEmail. Πατήστε *Διαχείριση* και ακολουθήστε τις οδηγίες.

## Ερωτήσεις ή προβλήματα

Αν έχετε μία ερώτηση ή ένα πρόβλημα, παρακαλώ [δείτε εδώ](https://github.com/M66B/FairEmail/blob/master/FAQ.md) για βοήθεια.