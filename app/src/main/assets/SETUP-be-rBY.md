# Дапаможнік па наладжванню

Наладзіць FairEmail даволі проста. Для атрымання электроннай пошты вам будзе неабходна дадаць хаця б адзін уліковы запіс і хаця б адзін ідэнтыфікатар для яе адпраўкі. Хуткае наладжванне дазволіць за адзін крок хутка дадаць уліковы запіс і ідэнтыфікатар для большасці асноўных пастаўшчыкоў.

## Патрабаванні

Для наладжвання ўліковых запісаў і ідэнтыфікатараў патрабуецца злучэнне з інтэрнэтам.

## Хуткае наладжванне

Проста выберыце адпаведнага правайдара (пастаўшчыка) або *Іншага правайдара* і ўвядзіце сваё імя, адрас электроннай пошты і пароль, а затым націсніце *Праверыць*.

Гэта будзе працаваць для большасці пастаўшчыкоў электроннай пошты.

Калі хуткае наладжванне не спрацуе, вам прыйдзецца наладзіць уліковы запіс і ідэнтыфікатар уручную. Інструкцыі глядзіце ніжэй.

## Наладжванне ўліковага запісу для атрымання электроннай пошты

Каб дадаць уліковы запіс, націсніце *Ручное наладжванне і дадатковыя параметры*, націсніце *Уліковыя запісы*, а затым націсніце кнопку «плюс» унізе і выберыце IMAP (або POP3). Выберыце правайдара са спісу, увядзіце імя карыстальніка, якое ў большасці выпадкаў з'яўляецца вашым адрасам электроннай пошты, і ўвядзіце пароль. Націсніце кнопку *Праверыць*, каб дазволіць FairEmail падключыцца да сервера электроннай пошты і атрымаць спіс сістэмных папак. Пасля выбару сістэмнай папкі вы можаце дадаць уліковы запіс, націснуўшы *Захаваць*.

Калі вашага правайдара няма ў спісе пастаўшчыкоў, а такое магчыма - іх тысячы, выберыце опцыю *Карыстальніцкі*. Увядзіце імя дамена, напрыклад *gmail.com* і націсніце *Атрымаць налады*. Калі ваш правайдар падтрымлівае [аўтаматычнае выяўленне](https://tools.ietf.org/html/rfc6186), FairEmail запоўніць імя хоста і нумар порта, у адваротным выпадку праверце ў дакументацыі вашага правайдара правільнае імя хоста IMAP, нумар порта і тып пратакола шыфравання (SSL/TLS або STARTTLS). Больш падрабязна пра гэта глядзіце [тут](https://github.com/M66B/FairEmail/blob/master/FAQ.md#authorizing-accounts).

## Каб адпраўляць электронную пошту наладзьце ідэнтыфікатар

Для дадавання ідэнтыфікатара, па аналогіі з папярэднім пунктам націсніце *Ручное наладжванне і дадатковыя параметры*, націсніце на *Ідэнтыфікатары*, а затым націсніце кнопку «плюс» унізе. Увядзіце імя, якое павінна адлюстроўвацца ў радку 'адпраўнік' для паведамленняў, якія вы адпраўляеце, і выберыце звязаны ўліковы запіс. Націсніце *Захаваць*, каб дадаць ідэнтыфікатар.

Калі ўліковы запіс быў наладжаны ўручную, вам, хутчэй за ўсё, прыйдзецца выканаць ручное наладжванне ідэнтыфікатара. Увядзіце імя дамена, напрыклад *gmail.com* і націсніце *Атрымаць налады*. Калі ваш правайдар падтрымлівае [аўтаматычнае выяўленне](https://tools.ietf.org/html/rfc6186), FairEmail запоўніць імя хоста і нумар порта, у адваротным выпадку праверце ў дакументацыі вашага правайдара правільнае імя хоста SMTP, нумар порта і тып пратакола шыфравання (SSL/TLS або STARTTLS).

Глядзіце [гэтыя частыя пытанні і адказы](https://github.com/M66B/FairEmail/blob/master/FAQ.md#FAQ9) пра выкарыстанне псеўданімаў.

## Дайце дазволы для доступу да кантактнай інфармацыі

Калі вы хочаце шукаць адрасы электроннай пошты, адлюстроўваць фатаграфіі кантактаў і г.д., вам будзе неабходна даць дазвол FairEmail на чытанне кантактнай інфармацыі Проста націсніце *Даць дазволы* і выберыце *Дазволіць*.

## Наладзьце аптымізацыю батарэі, каб пастаянна атрымліваць паведамленні

У апошніх версіях Android для памяншэння выкарыстання батарэі пераводзіць праграмы ў рэжым сну, калі экран на некаторы час выключаны. Калі вы хочаце атрымліваць новыя паведамленні без затрымак, вам неабходна адключыць аптымізацыю батарэі для FairEmail. Націсніце *Кіраванне* і выконвайце інструкцыі.

## Пытанні або праблемы

Калі ў вас ёсць пытанне або праблема, звяртайцеся па дапамогу [па гэтай спасылцы](https://github.com/M66B/FairEmail/blob/master/FAQ.md).