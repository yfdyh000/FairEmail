# עזרה בהגדרות

הגדרת FairEmail היא די פשוטה. יהיה עליך להוסיף לפחות חשבון אחד כדי לקבל הודעות ולפחות זהות אחת כדי לשלוח הודעות. ההגדרה המהירה תוסיף חשבון וזהות בבת אחת עבור רוב הספקות הגדולות.

## דרישות

נדרש חיבור לאינטרנט כדי להקים חשבונות וזהויות.

## הגדרה מהירה

עליך פשוט לבחור את הספק המתאים או *ספק אחר* ולמלא את השם, כתובת הדוא״ל ואת הסיסמה שלך ולגעת ב*בדיקה*.

אמור לעבוד מול רוב ספקי הדוא״ל.

אם ההגדרה המהירה לא עובדת, יהיה עליך להגדיר חשבון וזהות ידנית, הנחיות נוספות מופיעות להלן.

## הגדרת חשבון - לקבלת דוא״ל

כדי להוסיף חשבון, יש לגעת ב*הגדרות ידניות ואפשרויות נוספות*, לאחר מכן לגעת ב*חשבונות* ולגעת בכפתור ‚פלוס’ בתחתית ולבחור ב־IMAP (או POP3). יש לבחור בספק מהרשימה, להקליד את שם המשתמש, שהוא בדרך כלל כתובת הדוא״ל שלך ואת הסיסמה שלך. יש לגעת ב*בדיקה* כדי לאפשר ל־FairEmail להתחבר לשרת הדוא״ן ולמשוך את רשימת תיקיות המערכת. לאחר סקירת מבחר תיקיית המערכת ניתן להוסיף את החשבון בנגיעה ב*שמירה*.

אם הספק שלך לא מופיע ברשימת הספקים, ישנם אלפי ספקים, ניתן לבחור ב*התאמה אישית*. יש למלא את שם התחום, למשל *gmail.com* ולגעת ב*קבלת הגדרות*. אם הספק שלך תומך ב[גילוי אוטומטי](https://tools.ietf.org/html/rfc6186), FairEmail ימלא את שם המארח ואת מספר הפתחה, אם לא, כדאי לפנות אל הנחיות ההתקנה של הספק שלך לאיתור שם מארח ה־IMAP, מספר הפתחה ופרוטוקול ההצפנה הנכונים (SSL/TLS או STARTTLS). [כאן](https://github.com/M66B/FairEmail/blob/master/FAQ.md#authorizing-accounts) ניתן לגשת למידע נוסף.

## הגדרת זהות - כדי לשלוח דוא״ל

בדומה, כדי להוסיף זהות, יש לגעת ב*הגדרות ידניות ואפשרויות נוספות*, לאחר מכן לגעת ב*זהויות* ובכפתור ‚פלוס’ שבתחתית. יש למלא את השם המועדף עליך לכתובת מאת של ההודעות שנשלחות ממך ולבחור חשבון מקושר. נגיעה ב*שמירה* תוסיף את הזהות.

אם החשבון הוגדר ידנית, יתכן שיהיה עליך להגדיר גם את הזהות ידנית. יש למלא את שם התחום, למשל *gmail.com* ולגעת ב*קבלת הגדרות*. אם הספק שלך תומך ב[גילוי אוטומטי](https://tools.ietf.org/html/rfc6186), FairEmail ימלא את שם המארח ואת מספר הפתחה, אם לא, כדאי לפנות אל הנחיות ההתקנה של הספק שלך לאיתור שם מארח ה־SMTP, מספר הפתחה ופרוטוקול ההצפנה הנכונים (SSL/TLS או STARTTLS).

ה[שו״ת הבא](https://github.com/M66B/FairEmail/blob/master/FAQ.md#FAQ9) מסביר על השימוש בכינויים.

## הענקת הרשאות - כדי לגשת לפרטי אנשי הקשר

כדי לחפש כתובות דוא״ל, להציג תמונות של אנשי קשר וכו׳, עליך להעניק ל־FairEmail הרשאות לקרוא את פרטי אנשי הקשר. עליך פשוט לגעת ב*הענקה* ולבחור ב*לאפשר*.

## הגדרת מיטובי סוללה - כדי להמשיך לקבל דוא״ל באופן רציף

בגרסאות עדכניות של Android, מרדים Android יישומונים כשהמסך כבוי למשך זמן מה כדי להפחית את צריכת הסוללה. כדי לקבל הודעות חדשות ללא השהיה, עליך להשהות את מיטובי הסוללה עבור FairEmail. יש לגעת ב*ניהול* ולעקוב אחר ההנחיות.

## שאלות או טענות

אם יש לך שאלות או טענות, [כאן](https://github.com/M66B/FairEmail/blob/master/FAQ.md) ניתן לקבל עזרה.